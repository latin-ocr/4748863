9

antiquarios exagitat, ad Epicharmi laudes eum prope accessisse, id est enim properare ¹) ad Epicharmi
exemplar, dictitabant, ut recte sensit scholiastes Cruquii, qui verbi properare significationem
explicaturus dicit, esse appropinquare laudi Epicharmi. Cui etiamsi assentimur, nihil tamen
est, quod nos cogat ut statuamus, Horatii aequales Plautum Epicharmi imitatorem hahuisse 3 nam
exemplar id etiam recte dicitur quod suo in genere perfectum et omnihus numeris absolutum
est3 potest igitur hoc loco exemplar Epicharmi nihil aliud esse nisi Epicharmus ipse, perfectissi-
mus suo iu genere poeta, ad cujus laudes et praestantiam accedere is merito dicitur, qui, quam-
vis eum imitatus non sit, tamen proximus ei est, quamquam longo intervallo proximus. Hinc
etiam intelligimus, nequaquam nimium Plauto tribuisse putandos esse aequales Horatii, cujus au-
ctoritate jam propterea minus ad credendum adducimur, quod causae, quae subactissimi judicii virum
in Plauto judicando transversum egerint, satis manifestae sunt.

Quod apud omnes fere populos usuvenire solet, ut a multitudine animorum cultu totaque
vitae ratione multum optimates distent, id Romae extremis reipublicae temporibus et sub Augusti
imperio tam late patuit, ut duo paene diversi populi iisdem moenibus contineri viderentur. Dum
plebeji patria omnia religiose colebant prisci moris tenaces, a teneris inde annis optimates graecis
litteris et artibus instituti et familiari graecorum hominum sonsuetudine usi animos quidem ad
humanitatem conformabant, sensim tamen sensimque sibi pulchri speciem quandam effingebant, ad
quam quum omnia revocarent, fieri non poterat, quin prae peregrinis patria contemnerent, nam
justus iis fere modus jam deerat, quo ea quae ex populi ingenio profecta erant, metirentur. Non
est igitur quod miremur, et Horatium, quamquam libertino tantum patre natum, tamen eodem quo
nobiliorum et ditiorum hominum tiliicultu habitum et a teneris, ut Graeci dicunt, unguiculis penitus
imbutum graecis litteris, in dijudicandis veterum poetarum Romanorum operibus aberasse a vero,
*quod tamen ipsum hunc acutissimi ingenii virum certe effugere non potuisset, nisi alia et gravior
quaedam causa, a partium studiis, quae vel maxime mentis aciem praestringere solent, repetenda
accessisset. Namque Angusto imperante paullatim omniasub unius potestatem redacta erant, ita
tamen ut veteris reipublicae forma magna ex parte ctiam servaretur. Sed quo magis omnes se
vana tantum specie ludificari sentiebant, eo altiores in animis radices libertatis amor agebat, eoque
magis in mentibus vigebat pristini temporis memoria. Quam ut pedetentim exstingueret, varia ten-
tavit Augustus doctorum inprimis virorum consiliis adjutuS, qui suam ei operam polliciti hoc in
se munus receperunt, ut animos graecarum litterarum dulcedine delenirem, et levibus quibusdam
quaestiunculis de rebus, quae ad litterarum et artium studia pertinebant, propositis occuparent,
iu varias partes ita distractos a rerum publicarum cura avocarent, et Augusti laudibus praedi-

¹) cf. Caes. de Β. C. 11. 39, Proinde ad praedam, ad gloriam properate.
²) Cic. de Rsp. l. l. Μ. Catone quasi exemplari ad industriam virtutemque adducimur.

ἦ 2

